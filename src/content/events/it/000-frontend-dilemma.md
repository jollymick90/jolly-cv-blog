---
title: "Frontend Roadmap: Beginning Dilemma"
date: "2024-11-16"
description: "Ti sei mai chiesto quale sia la differenza tra Angular, React, Vue e Svelte? Quale dovrei scegliere per iniziare la mia carriera?"
---

# **Frontend Roadmap: Beginning Dilemma**

**Quando:** Novembre 2024
**Dove:** GDG Dev-Fest Venezia

# Descrizione
Questa è la descrizione che ho messo al form di sessionize. 

<i>Ti sei mai chiesto quale sia la differenza tra Angular, React, Vue e Svelte? Quale dovrei scegliere per iniziare la mia carriera? il tuo amico Jack al bar ti ha parlato di un idea geniale e tu hai appena imparato Angular: che occasione per mettere all'opera le tue conoscenze. Sicuro che non sia meglio farlo in react? Perché dovrei provare AlpineJS se mi trovo così bene con React? o no! non ho ancora finito di leggere questo abstract che ho scoperto che esiste Next, Vuex... e Angular è passato dalla 18 alla 22.

Il mondo del frontend è in continua evoluzione e può essere difficile trovare la strada giusta. Scelta complessa sia per chi è all'inizio sia per chi ha un po' più di bias.
In questo talk, faremo chiarezza su queste domande e ti presenteremo una panoramica completa delle principali tecnologie frontend, evidenziando i loro pro e contro e i casi d'uso ideali.
</i>

Devo ringraziare l'organizzazione per avermi permesso di fare il mio primo talk davanti a una grande platea. A distanza di mesi da quel primo evento vorrei raccogliere alcuni punti di quel lavoro in questo post.

Dividerò i punti in due:
quelli sul tema e quelli sull'esposizione.

# Frontend Dilemma

## Curiosità

La curiosità — e il fatto che tutto sia ispezionabile con un click — è ciò che mi ha portato verso il frontend.

Un aspetto che, forse, vale per qualsiasi ambito dell’informatica — o addirittura per l’intero settore scientifico e tecnologico.
Io continuo a tenere la testa nel browser: rispetto ad altri contesti, come lo sviluppo di applicativi desktop, mobile o altro, il risultato di una web application è facilmente “ispezionabile”. Basta un click con il tasto destro per aprire l’inspector.

Uno strumento fondamentale, che credo non tutti conoscano davvero a fondo.

## Roadmap

[ROADMAP](https://roadmap.sh/)

Conosci questo sito? Mostra una mappa di tutte le carriere e strade che si possono intraprendere. 
Facciamo qualche considerazione:

1) Sono strade che hanno un forte legame tra di loro. Non vanno prese le cose come compartimenti stagni.

2) Puoi cambiare strada. Come tutti i navigatori, se ti senti di aver sbagliato strada, conviene cambiare!

3) La mappa non è la realtà. Le tappe che vedi qui non sono quelle che necessariamente incontrerai per strada. Anzi, molto spesso, i progetti e le aziende ti porteranno a cambiare strada o a saltare dei passaggi. 


## Pick a framework
[Frontend Roadmap](https://roadmap.sh/frontend)

Se leggi la roadmap sul frontend a un certo punto leggerai il punto 'pick a framework'

<img src='/blog/000-img-001.png' alt="Pick a Framework" width=300/>

Ho iniziato la mia carriera nel 2015. In quel momento c'era parecchio fermento tra i framework e le librerie frontend. Io non lavoravo con tecnologie moderne ma con JSP + JQuery. 
Devo dire che è stata una grande palestre e che poi aver affrontanto in successione: Vue, Angular e React, mi ha dato la possibilità di vedere questi strumenti crescere e maturare. Tanto quanto me. 

Quindi mi sono chiesto, ma oggi, dovessi scegliere un framework, quale sceglierei? e come?

## Ingredienti

Per rispondere a questa domanda, ho semplicemente riflettuto su ciò che faccio di solito quando provo una nuova tecnologia.

- Esploro le opzioni disponibili sul mercato

- Confronto i risultati tra loro

- Faccio dei test sul campo

Da qui, ho individuato tre ingredienti fondamentali per scegliere il framework giusto:

1) Avere una panoramica dei framework disponibili

2) Disporre di criteri di confronto

3) Testarli direttamente
                    

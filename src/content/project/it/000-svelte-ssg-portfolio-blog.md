---
title: "Static Site Generation for Svelte Portfolio Blog"
date: "2025-06-22"
description: "Vi parlo di come ho costruito proprio questo sito. Delle sfide e delle varie decisioni che ho preso"
---


## TL;DR

* Volevo fortemente creare il mio sito personale
* Stavo studiando Svelte e mi sembrava una tecnologia completa, adatta sia alle esigenze presenti che future
* Il progetto si è rivelato più lungo del previsto
* Sono soddisfatto del risultato e ho voglia di continuare a migliorarlo

## Partiamo dall’inizio

All’inizio di quest’anno ho deciso di realizzare *il mio sito*.
Uno spazio tutto mio, dove poter raccogliere ciò che sono, cosa faccio e come cresco.
Un luogo che non fosse un social network, né dipendesse da piattaforme esterne.
Volevo qualcosa di mio, che crescesse con me, anche *fisicamente* — riga dopo riga, commit dopo commit.

Qualcuno potrebbe chiedersi: “Ma chi te lo fa fare, complicarti la vita così?”
In fondo, sono uno sviluppatore web. Di siti, app, CMS e blog ne creo ogni giorno.
Ma proprio per questo sentivo che era arrivato il momento di costruire qualcosa *per me*.
